---
---
Redovisning kmom10
=========================

Krav 1, 2, 3: Grunden
-------------------------
Jag valde att göra ett forum för frågor kring kod likt *stackoverflow*.

Hela webbplatsen (utom Om-sidan och API dokumentationen) är skyddad av inloggning och kräver att man antingen registrerar sig och/eller loggar in som en färdig användare, t.ex ”admin/admin”, ”doe/doe”. När man har loggat in kommer man till **Översikt**-sidan (index) som visar de tre populäraste taggar, de två senaste frågor samt de tre mest aktiva användarna. Aktiviteten har ingenting med deras ryckte att göra (mer om det i krav 5) utan räknas ut beroende på hur många inlägg/kommentarer användaren har gjort.

Man kan ändra sitt användarnamn och email adress under **Profil** där man även loggar ut. Mail adressen kopplas mot en Gravatar klass som sedan hämtar profilbilden.

Under **Användare** ser man en lista på alla registrerade konton där varje person presenteras med sitt användarnamn, email adress, bild och ryckte. Varje användare har också en ”personlig” sida där man kan se en översikt av alla frågor, svar och kommentarer som hen har gjort. Sidan visar också personens ryckte och hur många ”röster” som användaren har delat ut.

Vill man se en lista på alla taggar hittar man den under **Taggar** där man kan klicka sig vidare för att se alla frågor kopplade till dem. Man kan också se alla ställda frågor under Inlägg där man också kan se om de är besvarade eller inte (mer i krav 4).

Klickar man in sig på en fråga kommer man in till **tråd**-vyn som visar själva frågan, kommentarer kopplade till frågan, alla svar och även kommentarer som är kopplade till dem.

Vill man skapa en ny fråga går man till **Inlägg** och trycker på plus tecknet, samma sak gäller för svar och kommentarer (fast under tråd-vyn). Väljer man att lägga till en ny fråga utan någon tagg så får den automatiskt taggen ”Övrigt”.

Databasen hat sex stycken tabeller en för användare, en för frågor och svar (de separeras med ett förälder värde som är null för frågor), en för kommentarer, två för tags (en med tag namn och en som kopplar de till kopplar dem till posts) och en för likes eller poäng. Databasen använder sig även av några vyer och lagrade procedurer.


Krav 4: Frågor (optionell)
-------------------------
Under inlägg kan man också se om en fråga är besvarad eller inte, detta märk ut med en grön text som säger *”[ BESVARAD ]”* bredvid rubriken. Frågan sätts som besvarad när användaren som skapade tråden sätter minst ett av svaren som accepterad. För att göra detta får man en speciell länk som endast visas för skaparen till varje svar. Man kan se om ett svar är markerad som ”godkänt” då en grön text (*[ V ]*) visas bredvid profilbilden på svarsinlägget. Varje rubriklänk presenteras tillsammans med hur många svar den har fått, vilken poäng den har när den var skapad och dess taggar.

Man kan rösta på frågor, svar och kommentarer genom att trycka **| + | - |** till höger om poängen för inlägget. Detta sker utan att ladda om sidan (mer i krav 6) och kan därför ta runt 1 sekund innan resultatet är uppdaterad.

I samband med detta kan man också sortera alla svar efter antingen datumet (nyast först) eller beroende på hur många poäng de har (högst först). Det stod inte något om att de skall gälla för både fallande och stigande ordning så därför gjorde jag inte båda delarna (default för sorteringen när man laddar tråden är däremot äldst först).

Krav 5: Användare (optionell)
-------------------------
Användarna har också ett poängsystem *(ryckte)*. Användarnas ryckte beror främst på hur många svar, frågor eller kommentarer den har skrivit. Vill man ändra hur mycket något är värt så kan man ändra det i en konfigurations fil `(config/calculate_points.php)` alla värdarna är förtillfället satta till **1** för att det skall vara lättare att se.

Rycktet beror också på antalet poäng som dess svar, frågor och kommentarer har fått. *”Hemligheten”* bakom på hur allt räknas ut är att för varje kategori som gjorda (inlägg, kommentarer, totalt insamlade poäng för dem) * motsvarande värde i config filen. Allt detta summeras till slutresultatet. I framtiden skulle nog det bästa alternativet vara att lägga in detta i sin egna databastabell och kanske använda sig av triggers för att uppdatera den, men eftersom webbplatsen är såpas liten och att jag inte riktigt visste hur man skulle räkna ut poängen kändes detta som det smidigaste sättet.


Krav 6: Valfritt (optionell)
-------------------------
Detta var det *”jobbigaste”* kravet för projektet, inte för att det var mycket svårare än de andra utan mer att själv välja vad man skall göra. Jag var inte riktigt säker på hur mycket eller hur svåra saker man skulle lägga in så sammanfattningsvis jobbade jag mer med kodkvalitén för brickorna på github, jag la in lite **jQuery/Ajax** för att man inte skall behöva ladda om sidan när man röstar. Jag gjorde även ett api för rösterna.

Med kodkvalitén menar jag mer **Scrutinizer** och försöka fixa så många ”fel” som möjligt. Min ”egna kod” var inte så jobbig, då man fick ganska bra träning under kursmomenten, största utmaningen var att leka lite mer med vissa saker som kom med anax som den klagade på. Men tillslut lyckades jag nästan fixa allt utom sju *”småsaker”* i `cimage` och `config/di/content.php`.

Jag har inte jobbat med Ajax innan och den enda erfarenheten jag har haft av *jQuery* var när jag fixade till någon meny från Bootstrap i oophp kursen. Det var mycket lättare än vad jag trodde och påminde om hur `fetch` i es6 fungerar.

Både plus och minustecknen är vanliga länkar med ett `onClick` event som tar emot tre parametrar: *action* som säger like eller dislike, *typen* av inlägg alltså post/comment och *id:t* på inlägget. Ajax skickar då en `GET` request där man röstar och på ”success” uppdaterar den värdet på poängen. Nu när jag vet hur allt fungerar så skulle det kanske vara roligt att jobba mer med det. Möjligen att göra saker som att sätta svar/kommentarer direkt in i forum tråden.

Men REST api:et kommer det en liten dokumentation som man hittar på Api routen. Den använder sig av `GET` eftersom jag kände att det är lättare att testa och skicka värden till. Med api:et kan man hämta antal poäng för det valda inlägget, man kan rösta även rösta på den eller göra båda samtidigt. Alla kan hämta poängen för frågorna och kommentarerna däremot måsta man ha ett konto för att rösta.

När jag först la in funktionen för röstningen utan *”reload”* använde jag bara ajax för att *”prata”* med den existerande routen som jag gjorde i krav fyra. För att uppdatera den tog jag då det existerande värdet från span taggen och uppdaterade den med (+/- 1) manuellt. Detta kändes inte som det bästa alternativet och det var anledningen till att jag byggde api:et. Nu sker all röstning genom att den pratar och hämtar information från api:et.


Om Projektet
-------------------------
Projektet gick förvånansvärt snabbt. Först så trodde jag att det skulle vara lite knepigare att bygga på databasen men det flöt på ganska bra även, om, vi inte hade jobbat med det under kursens gång. Det var inget speciellt krav som var jobbig eller tog längre tid än de andra (utöver att komma på något som skulle passa till krav 6).

Totalt investerade jag nog mellan 3 till 4 halvdagar dagar att koda hela projektet.


Om Kursen
-------------------------
Enligt mig var kursen ganska lätt (speciellt de tre sista kmoms). Jag vet att vissa hade lite problem med några saker men jag hade nog också lite tur. Men jag känner att jag ändå lärde mig en hel del b.la om olika designmönster. Det var också lite mer fokus på att läsa ”externa” artiklar och dokumentation jämfört med föregående kurser, vilket var intressant och roligt. Totalt ger jag ramverk1 kursen 8/10.

Några förslag på hur man skulle kunna få in lite mer som Mos pratade om är att kanske skippa ettans IP-validation och stoppa in tvåans där (då det egentligen bara var en eller två kod rader som skildes).  Man kunde möjligen börja med ci-tjänsterna lite tidigare så att man kunde jobba med dem lite under kursens gång istället för att tilldela ett helt kursmoment till dem (eller så kunde man slå ihop 4an och 5an). Sedan skulle jag nog också velat ha lite mer saker att göra i kmom06.